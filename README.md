# 📚 **LibConn**

Το έργο που υλοποιούμε αφορά τη διαχείριση μιας βιβλιοθήκης και αποτελεί τον 
“ενδιάμεσο” μεταξύ αυτών που διαβάζουν βιβλία και αυτών που διαθέτουν βιβλία προς 
δανεισμό.Σκοπός του είναι να δώσει αξία στα βιβλία που παραμένουν αχρησιμοποίητα σε 
βιβλιοθήκες, καθώς και να προσφέρει μια φθηνή εναλλακτική στο διάβασμα βιβλίων. Οι 
χρήστες θα μπορούν να εγγραφούν σαν αναγνώστες ή σαν βιβλιοθήκες. Ένας αναγνώστης 
θα μπορεί χρησιμοποιώντας κάποιους “χρηματικούς πόρους” να δανειστεί βιβλία. Ακόμα, 
θα μπορεί να δει τα διαθέσιμα προς δανεισμό βιβλία, να προσθέσει αγαπημένους 
συγγραφείς, βιβλία, κατηγορίες βιβλίων, να αξιολογήσει βιβλία και να γράψει μικρές 
κριτικές για αυτά.Ο αναγνώστης θα έχουν τη δυνατότητα να δανείζεται βιβλία από τις 
βιβλιοθήκες, να επιλέγει το χρόνο δανεισμού και να τον επεκτείνει. Για κάθε βιβλίο ο 
χρήστης θα μπορεί να δει αναλυτικά τις λεπτομέρειες του. Μια άλλη λειτουργία θα είναι ο 
χρήστης να μπορεί να αναζητά βιβλία και να μπορεί να λάβει προτάσεις για βιβλία. 
Επιπλέον, θα έχει τη δυνατότητα να δει τι διαβάζουν ή τι έχουν διαβάσει στο παρελθόν 
άλλοι χρήστες, καθώς και να δει τι βιβλία έχει δανειστεί ο ίδιος στο παρελθόν και τι βιβλία 
οφείλει. Αντίθετα, οι χρήστες που έχουν εγγραφεί σαν βιβλιοθήκες θα έχουν τη δυνατότητα 
να προσθέτουν ή να αφαιρούν από τα διαθέσιμα βιβλία και να διαχειρίζονται τα αιτήματα 
δανεισμού. Τέλος θα παρέχεται η δυνατότητα επίλυσης προβλημάτων και “βοήθειας” μέσω 
του προγράμματος.

